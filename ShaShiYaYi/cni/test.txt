¿Paita abisatsine anampiki eirorika atijayetajitsi?
Nonkamante jaoka ikantari isabikajeiti ashaninka ariorika iretanakiaro onkantiya ibetsike aparoni pankotsi
Iroojeitake okapee ñaanatirori aparo koashireantsi kaari amateri aisati amateri
Perani ipotsotaroni ashaninka obayeri kari tsarobanetatsi
Yora ñaanatatsiri iñaanati aparo kenkeshireantsi tee yoyaakotero akaantsi
Ari amenajeitero jaoka okantayetari iñaane ashaninka
Yora pashini ikantiri: "Abiro nianki naro apitabakachari 2"
Aisati itimi itsipasatipee atiri sabikayetatsiri nampitsitakoripeeki keshiiki aisati impanekiteki
Ashaninkape timatsi osheki iyotakoyetiro yobetsikayetiro potsorentsipe irobametsatantyarori yobetsikayetiri, te onkoityempaji iramanantayetero yayetiro sabikimoyetiriri inampiki
Aparo tsinane anake opimanti 30 ampitarentsipe 5 shitashintsi, 11 kantiri, 8 jebarentsi aisati pishibakimentotsi
Ariorika asampitakeri aisati ankenkitsatakakero tsinane jeri shirampari, ebankari, antyarokona aisati antyashipari ari amitakotake amenakoyetajero abisayetakerori atijayetiri meka
Impoiniji pijate pimonkarataitero otsobi aparo pankotsi
Irootake oka monkaratakantirori maaroni aparotakotiroripee antantayetarori ashi intantanakearori aisati otsonkantyari ora kenketsatantsi
Apatojeitani maaroni kitaiteriki, apatirokea ora mabasato tee apatotyaji
¿Jaoka okarati pishibakintsi anake opimanteri tsinane?
Tsompirontsi ashi tsinane
Tsame akenkitsabete
Inajeitanake maaroni irioripee ibeshirianaka
Irojeitake oshekiasanotatsiri apiipinita
Obametantatsiri: Piñatsatakayari jananeki1 impairiayetero aparope shiyakantsi, irokantacha eiro pamenakairi shiyakantsipe aririka impairianakero aparope
Ora okoakantiri irointi intantanakearone, otsantsatantanakeari, otikantyaroneri teerika otsonkantyari aparoni kenketsata-bakantsi ikematsatasanoyetiri iotantyari timatsirika akemabakantari
Yaabakero sankenarentsipana irashi iriritsori Kaaroshi
Amayeti monkararontsipee jero intayetaripee kamantakotirori jaoka okantayeta aisati otimantanakeari ñaanentsipee
Aakero otaki, akisheityaro obitsire, apicheityaro, akibityaro impoiji akotsitityaro
Aisati otimabetaka antyaro tampea, iro tee ojarayeroji
Akemisantabakaya aririka iñabaijeite pitsipamintsare ikenkishiriari
¿Paita yantajeitiri atiri?
¿Paitakia aayeteri arika abetsike pankotsi?
¿Jaoka ikarati ebankari jajeitaintsiri?
¡Pamitakoteri pirenti Marikoshi!
¿Paita yantayetiri entsijanikipe?
Ora ñaantsikipee betsikainchari tsipasankenariki kameetsasanori, ora okoakantayetiri shintsitsarentsi intanakearo apitetapaatsiriki tsipasankenaro, iro otsipapee abayetero oshintsitsare anta akosanoriki, eiro anta obekarantaroriki ñaantsipee
Nobanko oshiyaro pashinipe Yotantsi pankotsi yantayetiri atiripe
Ari omatya ampinayero aparoni poyatsatachari
Piyojeitena, nopajita Mika
Pimpajiriayeteri ibajirope shiyakantsi, pikanteri pitsipamintsare ikantemi pimatakerororika kametsa
Iroompa ora birakochaki ora poyatsatachari timatsi okantakotirori nashitakantirori aisati ñaakarontsitakori ashi timayetatsiri ashityarone
Itarobakero ikitya omorope
Pobametsatajero pantabere pintsipatyari pitsipamintsare aisati obametimpiri
Ora kamantakotantsi onijaantakotiro aparoni kantakoperotiro okantakoyetiri aparoniki oñaanatakoteri
Yora atiripee antabeetinkarisanori nampitsisati ijati antabeerentsiki ashi nampitsi
Ora apite kenketsatantsi orijanitsari obabitsatachari kenkeshireamentotsi omantanteari ayero aparoni eirorika otsipa
¿Paita okijantayetariri tsinane jobentsipe? ¿Jaoka pikanti abirori? ¿Kametsatake?
Ora berantsi koajika okantakotiro ora antachari eiro antatsi intaani irointi apitetatsiri antayetiri
Ikanti Akiro naro oimisokijajerone pamene
Eiro pikeni jaoka ishitobapiinti katsirinkaiteri, intaani pinkene anta jaoka ikeaapiniti
Pichakopiatero obajirope shiyakantsi
Kempeitaka tsabiari
Meka pikoyayete sankenapana irashi birakocha pinkoakoyetearo paita opajitari: Mabakiro, anakaro aisati monkararo
Meka irantantyarori ibanko ontimatye iramenake okametsaitetinta kipatsi
Ora poyatsatachari tee okantakotero ñaakarontakotirori aisati nashitakaarori oka añaayetiri ashitarori
Yora otsiti antyarisanori maaroni imintsaroajeitee
Okanta ora karayetirori shebayetachari irointi ora timayetatsineri
Onijaantiro okaati ora pokatsineri irootake sokiayetatsiri añeeri oijatirori intsipate inkaranki
Yora jananeki omantsiatakeri kamaantsi
Ayojeitakerika paita akenkitsajeitakoteri, añabejeite maroni
Eiro asokiitsi aniibeeti eiro katsini amakoreajitsi
Tsame abetsikajeitya kametsa akenkitsatantyari
Narosati anterone
¿Paitatya abisatsineme eirorikame omontsaro Ametyo tsinane?
Amenakotero koityayetachari aisati jaoka ikantirori irantayeterorika
Pamenero shitashintsi okantakari
¿Paitya okenkitsatakojeitiri tsinane aisati shirampari?
Sankenarentsi kantakoyetachari okoayeti akamante kameetsa jaoka okantakoyeta aisati opashiniyeta
Iroojeitake kenketsatantsi ontime antaantsi kaari abisatsiri oninakire antakantirori antaantsi (AA)
Maaroni bajirontsi ashaninkaki ari omatya opempa okempetyaro antaantsi aisati omonkaratyaro kantabetacharipee
Irotake okobantari añabetapinite
Ora ñaanatakobentantsi okameetsati akenketsatakotantyariri abisayetatsiri keariori aisati kaari keariotatsi, timayetatsiri anta isabikajeitinta aisati kantakoyetirori berantsi
Ipimantakeri kompiroshi yaake kireki ikarati S/ 85 orakea kapashi sokijake S/
Okantyani pisampitabakaiya, pikematsatantyarori pikenkitsajeitiri
Amero mabaketi sankenaripeta Komabe
Ora kenketsatantsi irointi aparoni aparotiroiri ashisanotarori, iro karayetiroripee apatota okarati apite: aparo antirori, jeri aisati antakantirori
Yabakero osankenare iriniro Paaboro
¿Jaanika antajeitakerori ora antabeerentsipee ashi betsikirori ñaantsi?
Ikimoshiretake iriori
Pamenero shiyakantsi impoiji pimpotsoteri kari yobaitya isheto
Pishiyakantakotero kenkitsarentsi yoametakempiri pishaninka
Iro kantaincha osheki okameetsati ariorika iñaanatero okonijaperote
Meka ayotero ñakarontsi apabakayeta, apitsatabakaya, ontime ayotero irosati
Ora iotakantirori ñaanentsi irointi oni obetsikantanakari ashi ñaanentsipee imatantyarori aparoni ñaanatirori iririka ashaninka, shipibo, birakocha, jeri itsipapee, ari imatya ibetsike kenketsatantsi aisati ikematsatero
Kitoniro yake osheki saboro iro kantacha ipayetakeri itomi Matibaiki okarati 45 jeri aisati itomi Chonkeki ikarati 36 saboro, meka timarantapake irashi iriori Kitoniro okarati 52 saboro
Meka ayote amonkarabete aisati ashiakantakotero
Tsipatsatacharipee irootake ñaantsi otsipabetaro antaantsi
Pimpero ina kaniri
Tsame añanatero kenkitsarentsika
Pisankenatakotero jaoka akanterori atijero tsompirontsi
Itsonkakerorika obakera irobatikayetero ominka iraityaro atankoro, ishitikityaro otishirate irobanketantyarori omititsa aisati omerekipankope
Ora obabitsatacharipee apatoyetiro apite teerika osheki oijatakotirori ñaanarentsi otimantari tsiparentsi kearioperori irooriki
Okamantantiro aparoni makoreantsi orijankiri ashi tsitok, iro antyarokiri ashi tsitok
Kantashiyetachari shima
Amenatiri patsaintsiri ora abintantatsiri
Nonebetaro noyotasanote Nopokiki
Pinkante paita ojitari kitaiteri opimantakeri osheki amatserentsi
Ora ñaantsi ari omatya oyempa oshintsitsate, iroyaatakea ora tsipasankenaripee ñaantsi osankenata
Okantakota abetsikayeteri
Ashiakabentero aparoni sampitantsi kaari kantakosanotiriri
Onashiyetaja meka pankotsipe
Ora obajiro antaantsi ashi yanteetantaro kapichaji iro, okoasanota ashi ishitooria-tantyarori
Ari ankero jee teerika tee maaroni kenketsatantsi
¿Paita abisatsine eirorika akanti koki ainti tío ari oshiyari pabachori?
Yantayetantaro itsipataro antirori oshekiatsiri, okoakantiro antayetya apiteketiro yantayetiri antirori
Okantajeiti te opomerentsisanotiaji aisati añayete okantashiyeta obotsorepe irompa pochotaroki ontimatye ajatashitero tomirishiki aisati osheki okoityaka
Ashaninkaki akantiri koki ojariri aniro irio pabachori irirenti apa
Ora apitetatsiri anteri pitetsitok irojeitake oijatirori antyarokiri sankenari tempa okantakotiri aparoni sankenatirori
Je, kametsa piñaiteri piritsori
Iroojeitake itsipaetirori jibatsatirori aisati tsonkatsatirori shonkarori obaritsa
Pamenero shiyakantsi impoiji piñabentakotero paita okantakotiri
Perani tsinane osheki oyoyeti obetsikayeti: kantiri, tsibeta, chonkorina, omare, jebarentsi, shitashintsi aisati otijayeti kitsarentsi, tsarato aisati tsompirontsi
Tsame ajate añaiteri ashaninka iyoyetatsiri yobetsikayeti: tsinane tijayetatsiri aisati shirampri iyoyetiri ibetsikayeti
Timatsi otsi tsonkatsatirori berantsi, apite okantayeta koajika iranta
Akenkeshirempa paita yanteri
Tsame amenero iroperotakerika akenkishiriakari
Pobetsike jaka oshabikini
Ñaantsi irointi aparoni aparotirori iñaanayetiri timatsiri kempetarori shintsitsarentsi ashisanori iroori oñaanatantyari kameetsa (amenero okarati opoimatsayeti)
¿Konijatakotake ñabentakoyetachari?
Iroori okibajeita akopee oantyari
¿Jaoka ikantirori acharineiteni yayetiro maroni sabikimoyetiriri irantayetantyari ibanko?
Irojeitake ora kenkeshireantsi kameetsatatsiripee imatantyarori yora sankenatirori itikakobentero ora iñaanatakoteri
Oka omonkaratakantiri añaajeitiro anta sankenasanotainchariki
Notonkaanake pashiniki otishi, iroosati nareetantapaakarori aparoni nijateni
Pakitsa yobetsiki ibanko okianake 86 inchaki, Tsiroti yanti iriori aisati ibanko yanakotakeri pakitsa yabaji 7 inchaki
Amitakotabakajeita maroni ashaninka
Ashi kibantaantsi ontimatie aanake kitsarentsi
Irootake iñaanetantari otsipa ñaantatsiri
¿Paita ikantaitiri ontyaabairento?
Tsame ajate añaitero isha aisati shaitsi ibankoki, amenayetaiteri yobetsikayetiri aisati asampiyeteri choratatsirika tomirimashiki abetsikayetantyarori
Ora jibatsatiroripee atiritatsiri ojibatiro obaritsa
Yora shirampari tsekeroneri tsitsi, ipokake shaiteniji shabiniji
¿Paita pikenkishiriakotarori ariorika pikitsatiaro kitsarentsi? ¿Okametsatimotimpi ariorika pikitsatearo kitsarentsi? ¿Paitakia?
Koshori amaje ora oñaayetiri ashi ayaari kimoshirentsiki; abiro, irajeiteri
yora omiishite isha
¡Eiro pishironta!
Iro tee yatsikeroji
Ashiakabentero
Ora pomerentsiri irootake ipajiyetiri ashereantsi antakayeteri ashi kaman-takorentsi
Yora Ashaninka tee ontime charinkaitokirentsi
Impoiji yora shirampari ikemisantakero maaroni okantayetakeriri oka tsinane irampabanto
Amaaka ari ijate itimantakari Yompiri
Jeraakatapaake aka Peetero
Obetsikantaro ora kenketsarentsijaniki bajirontsi, apatiro otsipataro otsipapee ñaantsipee
Taaka piyanire
Ari osamanitanake ikemabaitiro aparoni tsinane aniitapaake, ari onijaakari aparo amparentsi oka tsinaneka, oshiabetakaro ijina irootake maaroni okantabeta, aisati oñaanati kameetsa
Okameetsati ayotero ora nashiyetakaarori ashi bajirontsi tee okantyani omonkaratemparo ashaninkaki okantiri iñaananeki birakocha
Tsame akenkitsabete impoiji asankenate
Ora intarori
¿Paita okenkitsatakojeitiri tsinanepe?
Kaarini kityonkari, iriinti kenashiri kintaro
Abintantatsiri yabintiri jananeki
Ametyo jeri Charima
Eiro napiitajirotsi otsipa nobashinonkaajero noniro
Pisankenatakoteri jaoka akanteriri abetsikeri shebatarentsi
Oñaanatakotiro aparoni teerika osheki antayetanaincharipee timatsineri ashi timatsiri teerika abisatsineri otsipaki
Pisankenatajero ñanarentsi pobetsikajiri impoiji pamenakayeri obametimpiri ibetsikantabajearori
¿Jaoka okenakeri Mariya aisati ojariripee?
Iro kantaincha ari omatya ontsipatyaro ahi tsopataroripee timayetatsineri (KT)
¿Paita iyotakojeitiri ashaninkape aisati atiripe sabikatsiri Espinarki yantantyari ibanko?
Maroni potsorentsipe timatsi ikantakoyetiro atiripe onkametsatantyari yantayetiri kempe
Pisampiteri piri, picharine jeri pishaninkape, iyometaimiro jaoka ikantiro ibetsikiro pankotsi impoiji pikamanteri pitsipamintsare yotantsipankoki
Nintakaro nokemabaka aparoni otonkanake notapiiki; ipoñaa, ikajemajeitanake yora atiripee
Aparoniki ñaantsi timatsiri maba tsipasankenari, aparoni tsipasankenari shipetari aritake oshintsitsarea okantakotiri ashi shintsitsarentsi ashi tsipasankenari tsiparipee, abisanaje kameetsariki
¿Paita noyoteri yotantsikika?
Itonkakeri koni kintaro
Akemabakero kenketsarentsi koityasanoripee
Iroka sankenarentsipana ari oñatsatakakiami, pimpantsaye, ampotsote, ashiyakantabaete, amenakoyetero, amonkatiyayetero ejati ari pobetsikayetake ayoyeteri pashinipaye okemita: Ayoyeteri añaantyari kametsa, Yotakotirori monkarari, Yotakotirori añane ejati pashinipaye
Tsame amenakoyetero paita oshiyabakantayetari anebeyetari amenakoyetakeri
Ora jananeki oposakeri miishi
Ora kantabetachari opashiniro ora bajirontsipee opantyarori aparopeeni okantakoteri
¿Paita onebetantarori opankiti ampeji Jopiki?
Ari añaajeitakero okantayeta jaoka okantakantirori ora nijantakotirori ashityaronepee
Tsame ajate añaiteri aparoni shameti aisati niocho asampitakobentero maroni apotsoyetari aboroki
Impoini pimonkaratemparo pakoshetakire maroni onampinaki sankenamentotsi kempeni aka
Itimi aparo iotinkari, irisati betsikajirori ibanko mapiniki
¿Jaoka ojitari oñane oñabetiri Mika?
Asampiyeteri maroni ashaninka iyotakoyetirori antayeteri
Ari ibetsikayetantarori ariorika otsonkapaaka aparo osankenata
Aparoni kenketsatantsi apatota ontime, ariorika apite teerika osheki kenketsatantsi orijanitsari, apatotanaka aparoniki kenketsatantsi antyarotsari
Antayetero ainijantyarori ayotakeri
Añayetake meka osheki opomerentsiyetanaka anampipeki te okempetajiaji perani
Irompa meka ipotsoyetaro eiro itantaritsi katsirinkaiteri
Ora osankenata oijatirori irointi ijantareirori inkarankitiri añaanetakeri osankenata, iro kantaincha oñaanetakotiro teerika okoasanotari
Onijaantiro ora okobakantiri ashi sankenatainchari
Aparopeeni itimajeiti kameechaji; itsipapee, ikantakoyetashiyetari ikantani irisati
Ipayetiro ora kamantakorentsi aririka abaayetero kamantantsi amenaperotan-tyarori konijatatsiri tsiparentsi okaratiri kamantantsi aisati konijatatsiri (okantakoteri)
Isankenayetantaro orijanikiri intyari ora obajiro tsonkitaiteri, kashiripee jero kashiritakoripee ashi osarentsi
Pisankenayetero pibaperiteki
Atsipariabakaya antayeteri: anterone itsapayetari aisati ipotsoyetari iboroki ashaninka, pashini amenakoterone maroni tijayetachari ampejiki aisati pashini amenakoterone amatsairentsi
Aana tee oyaaji tampatika
Meeka akibantero ora nampitsi
Ora kenketsatantsipee abisatsiri irointi kenketsatantsipee antaantsipee abisatsiri jero tsipatarori kantakotirori
Notsipayetari nosabiki nobankoki
Yora atiripee yareejeitaka osamaniji oshaabini
Nonkamante jaoka nokantari narori, noyoyetiri, nonebeyetari, amitakotanari nantabere aisati pomerentsitakanari
Ipotsotaro potsotipatsa maroni iboroki
Yakayetantaro okantakosanotiri
Pitsipatyari apani pitsipamintsare, pishiyakantya aparopeni impoiji pisankenatakoyetero pashiniki sankenapanaki piyoyetakeri pibankoki pantayetiri abirori
Shirampari aisati osheki iyoyetiri yantayetiri kempetachari shebatarontsipe jero tsibo
Pishiyakante pikoiri pobashiñajeri ñanarentsiki piñanatakeri
Aririka iranonkiriakero, ari pitasonkakia eiro pimatirotsi pintsonkero
Maroni nioyetakeri nantayeti
Añakero oka tsonkatirori okantakotiro tsipatarori; ora antaantsi ontimatie aye aparoni tsonkatsatirori tsipatarori
Pisampiteri piri, picharine, piniro, pisaro oinijayempi pashini kenkitsarentsi ñabentakotirori obetsikayetachari
Irointi okarati añaanatakotiri akenkeshirearipeeki
Ora kenketsatantsipee antakantirori antaantsi ari omaatakea ompea kempetarori
¿Jaoka ikantari piri yamitakotiri irirenti, iritsiro, iraniri jero ijinatsori?
Ñabentakotachane kenkitsarentsiki
Opotsojatanakerika nija obakera aiminkiekero kitsarentsi
Ora poyatsatacharipee sampitakorentsi yantayetantaro anta sampitantsiki kanta-kosanotiriri, aisati kaari kantakosanotiriri
Meka ikantiri Emoki yora Eni: Narokea nanakotakempi timabaji nashi 2 intsipa
Meka pamenakayeteri pitsipamintsare pantayetakeri impoiji ponijayeri obametimpiri irobametsatakajempiro
Ora okireatsatantsipee irojeitake pashini-yetatsiri ñaantsi mapokantsi jero akantasanotari arori, kempe ñashitantsi, katsinabetantsi, kisantsi, nintanentsi jero otsipapee
Aparopeeni otimayeti antaantsi apite tsipatarori
Apite ashaninka ikenkitsabeti: "Aparo kitaiteri nopimantake 2 amatserentsi"
Opashinijeitiro ora bajirontsipee okantakotiro oshekiantsi.okapee ari omatakea opeempa ñakaarontsitakori aisati nakaaroripee ashisanori iroori
Yaabakero iriniro Tsonkiri
ikemeta shirampari, ari otsatyake3 ibianetsa
Ontimerika antirori ashi jibatatsiri aisati apitetatsiri atiri, teerika jibatatsiri aisati mabatatsiri atiri, ora antaantsi ojate jibatatsiriki atiri oshekiakotiroriki
Opanti iotantsipee okantakoteri jero kamantakotantsi kearioperori
Orijanitakore obera antaantsi
Piñanatero pisankenari ikemantyamiri pitsipamintsare jeri obametimpiri Pikemeri ikanteri pobetsikantajearori
Yora sankenatirori amitakotiri iñaayetiri ikantaperotiri teerika iñaanatakobentiro yantayetakeri kameetsari eirokea ikantashiyetantaripee
Ora antaantsi kaari abisatsiripee tee okoasanotyaji otsipatyaro aparoni tsipatarori kantakotirori
Ora kenketsatantsipee ñaantsiki iranteeteri, ainiro antirori iranteeteri, airori antayetiri antaantsi
Ari amatakero ompoña anebetakiaro ejati ari ayotake oshekipaye kametsari iroperori yotanetantsi
Piyote pisankenatero obajiro
Timatsi bajirontsipee opoña ara antaantsiki otsipapeeki kempetarori
Inkireeshiki osankenata kantashi okempeta iñanete
Ora antaantsi shitikerone jero ikantakoyetiri obetsikayetiro ora antakantirori bajirontsi (AB)
Ari antantyarori koajikani, okantakoteri oitaiterite antanainchari koajikani
¿Janika ñabentakotachari?¿Jaoka osaikiri?
Ora pearentsi shintsijaitake
Akemakotakero okantakota aparo tsinane jatamanatsiri okitaiteamanake otsameeti obaaneki
Oka omonkaratakantiri okonijati ikobaperoetiro anta ñaanatakorentsiki añaabeetashitari, akamantakotiri aisati iñaanatakoyetiro pinkatsaritakobentantsi
Ora kamantakorentsi ari omatakea opomerentsitya, eiro amatantaro akematsatero ora kamantantsi
Kamori jeri irirenti Eni yajeitaiti 98 kompiroshi, Eni yake 63 kompiroshi
Ora kenketsatantsiki antakantirori bajirontsi, ara birakochaki, otimi antaantsi tsipatsatarori ser, estar teerika parecer, abetsikantyarori tsiparentsi ara antirori jero ikantakoyetiri okantiri okantayeta antirori
Ora kamantantsi irointi timantarori kamantakoyetantsipee okantya yora ñaanatatsiri itiankeneri yora ayeroneri ñaanatantsi
Pikanteri pitsipamintsarepe paita pobashiñantakarori ñanarentsi
Pishiyakantakotero pinebetabakari ñanarentsiki piñanajeitakeri, poinijayeri pitsipamintsare impoiji obametimpiri
Abetsikakotero jaoka ankantayeterori
Tsame abetsikakoyetajero ikamantakeri shameti okantakota apotsoyetari aboroki
Irotake amanantayetantarori koityanainchari anampipeki
Okaratiro ora antaantsipee kaari shitikerone, irootake oniankire antakantirori antaantsi (AA)
Oka omonkaratakantiroriki okamantako-tiro aparoni kamantakotantsi okoakanti-riki
Atyo, ¿choratya okantakoyetiri arika ampotsoyetya aisati atsapayetari aboroki?
Okoñatantakari aisati opashiniyeti abetsikayetiri
Timatsi otsipa karayetirori amitakoterone kempetarori oka sankenatainchariki
Pishiyakantakotero sampitantsi
¿Piñayetake shirampari ipotsoyeta aisati tsinane opotsoyeta? ¿Jaoka?
Maroni atsapayetari, apotsoyetaro potsoti aboroki aisati abetsikashiyetiro apatakantyarori apotsotantyarori tsapayetachari aboroki aisati akentakoyetaro eiro opiantajatsi
Pishiyakante impoiji pisankenatakotero jaoka okantari ampotsotempa ariorika ajate ankibantayete
Ora amashirentsi otimatie amenaperotero antabeetantya-rori sankenarentsi
Ora poyatsatacharipee nijantirori onijantiri atiripee teerika konijayetatsiri timatsi arejinenta itiminta ñaanatatsiri (naro) aisati yora airori ñaantsi (abiro) ashi kamantakorentsi
Okaki shiakabentsipee intayetanakari añaayetiro oshekitatsiri ñaantsipee ashaninkaki ainitatsi oshintsitsare oshekitatsiri
Pikenkitsatero pikematsatabakeri ñanarentsiki
Yora jananekipee ipankenataro oametantsiki
Ariyaata nonkibante, eirorika nokiaji
Aritake okantari akamantabakajeita irotake yobametanakeri acharineiteni
Otimi aisati ñaantsijanikipee tsipatakori, ikanteetiri, obaritsapee irootake koasanotatsiri ontsipatyaro ora karatiroripee otimantyari oñaanatya aisati obetsikantanakeari ashi sankenarentsipee
Irosati ishiantanaka ipoñaaja antamishiki, ikimoshiretanaji iobetaka oka yantabetakari kaari kameetsatatsi aanakerime kamanentsiki ikamakeme
Ora ñaantsijaniki irointi aparotakotirori orijaniki, teempa eiro omatatsi otsipareempa karayetirori orijanitirori okantakotiri
Tee aneroji itsare, irootake ipokantakari
Temparikea, yoka antirori tee iranteroji, irookea obetsikantanakeari irantantyarori itsipa
¿Kametsatakempa yantakeri Shopa? ¿Paitakea? Terika poametsatajero
Irootake eiro omatantatsi asankenatero okantakotiri sankenariki, irointi amenero jaoka okanterori añaanatantyarori ashaninkaki aisati birakochaki
Pamenero shiakantsi pinkenkitsabete
Ora irampabanto choorani osheki oshintsire, opeayetanti aisati ora oñaanatiri kameetsaitake ikemantarori yora birantsipee
Yora ebankaripee ijajeiti Aerijaki
Tee ontime ora nijaantakotirori nashitakairori ashaninkaki
Añaajeitero oka poyatsatacharipee o nijantirori okempetabakaajeitaka ora nashitakaayetiroripee nijantirori, ashaninkaki aisati birakochaki
Irotake timakairori shintsitantsi aisati intsipaite antakantiro
Oraitya ainiro abararo kari amanantayeti okempeta jebarontsi, kishibakintsi aisati shitashintsi
Aisati irotake kantakarori tsinane tijarianto iriotya shirampari kobintsanti tempa aitake yayetiriri itonki ikobintsayetiri kemperi kemari jeri maniro
Yoka shirampari kameetsashireri yamitakotapinitana
Aparoni Kitaiteri omontsakaro aparoni tsinane1 inchatoshiki, ari oinijakero antayetiri, irotake meka oyotantajarori tsinanepe
Ora tsipasankenaripee ashaninkaki obetsikakantiro ariorika otime oshintsitsatya oñaanatya
Ora iñaneetiri irointi kempetarori ashi betsikirori ñaantsi, timatsiri ayenkeshireamentoki
Irootake ñaanentsi iñanajeitiri abaanteki maaroniki añaantariki ara anampiki, ashaninkaki, kimohirentsiki, nampitsiki, kotsimentotsipankoki, antabeerentsikipee ashi anampi
¿Paita inebetari ibetsiki iriori Charima?
Ora kenketsatantsijaniki antaantsi (KA) timatsi oniankire aparoni antaantsi
Oka tsonkatsatirori iroojeitake
Yapatoayetiro aka kenketsatantsi sampirentsipee iroyaata kanteroneri ora antaantsi kemperi
Tañerorika tsonkatsatirori, irointi okantakotiri maaroni
Otimatiye akoasanote ontime irooperori antayeteri sankenarentsipee
¿Paita yaashiyetirori yobetsikantarori?
Ñanarentsika añanateri okanti "Piyojeitena nopajita Mika" Akajeitero sampitantsipe
Abetsikajeite pankotsi
Ora otimantari ashi betsikirori ñaantsi aisati kenketsatantsi okoasanota aparoni ñaanentsi
Okantiro teerika opashinitiro ora antaantsi ashi kenketsatantsi koasanotari, jaoka okantero antero aparoni kantabetachari
Ora tsinanepee amenabakaajeitari onepee
Jantajetakero ikarajetaki aparoni ipiobentakaro obametinkaripaye jamenakotakero kametsaini ejati apankinatakaro onkantya abiroka piyatakaero ejati pibametsatero piyotanenkapaye, irampitakotemi irorika ampitakotemi obametimiri ejati piripaye, acharinepaye ejati pashini ashaninkapaye
Oka tsonkatsatiroripee oijatiro tsonkatsa-tirori berantsi, oni obekarantaro antaantsi
Ora betsikirori kenketsatantsi otimantaro ora obetsikantari ashi kenketsatantsi, jaoka paita okonoasanotarori ora ñaantsipee obetsikantari ora kenketsatantsipee
Ora antaantsi abisatsiripee irojeitake okapee oijatiro aparoni tsipatarori kantakotirori, ikantayetiro antayetanainchari oisantiro antirori anta tsipataroriki
Ara samkenanetsa ashaninkaki okarati 19 sankenari
Añabentakoteri ñabentakotachari kenkitsarentsiki impoiji paita abisayetaintsiri
Eirome iñeirome ora oiti, ari itsipatakearome aisati iñaabintsatakearome, ari ipeanakeame kamaari yoka shirampari, ishianakearime birantsipee
Yamenayetantarori ariorika ora antaantsi okoyempa otsipatyaro tsipatarori kantakotirori, ari amatya antsiparero abisatsiripee jero kaari abisatsiripee
Iroojeitake ñaantsipee ashi apajireantyariri yora atiripee kiatsiri aparoniki kamantantsi
Tsipatarori jero kameetsatakairori ashi nashitakairori
Ari okemetakerori iniro Akemi oyotanteari irori jaoka okarati opimantakeri amatserentsi maritishiki
Yamitakojeitiri iraniri, irikonkiri, itomi, pashinipe aisati tsinane iro shibiriayetabakerone pashirokitsa, amatsine piarentsi, kotsitatsine aisati okatayetero kompiroshi itsonkajeitantyarori intsipaite ibanko
Irampatotakerorika irintsipane Eni aisati Emoki
Yora ashaninka timatsi osheki poimatsatantsipee osheki mapokayetirori
Ora ñaantsi irashisati okarati yameetari iñaanateri iriori ikematsatiro
Intanakari añaakero antyarokiri sankenari teempa Peroo isankenayetantaro intarori antyarokiri sankenari
Ari yoka shirampari itsaroanake, tee ikemisantajeroji iotanake irointi oni ora irampabanto ashi inchatomashi
Aisati itsapayetirori yobetsikayetiri kempetachari tsarato, kitsarentsi aisati amatsairentsiki
Amatantyarori anijantarero sankenayetain-chariki kantakoyetiroripee, ariorika omatakea ontime tinik
Yora apitetatsiri atiri (abiro) ashi koajikani yantayetantaro ora kantakantantsi
Tsame akenkitsabetakayeri atsipamintsare
Antayetero ainijantyarori ayoyetakeri
Aparoni ñaanentsi timitachari kantakotirori iñeanaetiri (apatorentsi ñaantsi) aisati otimatari aparoniki okantakotiri (betsikirori ñaantsi aisati kenketsatantsi) koyaayetirori aisati okonoaro ora karayetirori iñaanayetiripee (ñaantsi, ñaantsijaniki) jero okaratiro kenketsatantsiki
Ora berantsi meeka-abisaintsiri intaani kantakotirori antayetiri antainchari tee antea, irointi apatiro apitetatsiri antane
Pisankenatero paita oshiyakabenta ñantsipe
Ashi amatantyarori ontimatiye otsipatayetya kenkeshireantsi, yantayetantaro kempetachari ora obabitsateroneri aisati kantakoyetiroripee
Ikanteetiro kenketsatantsijaniki tsipatsatachari (KTsip) oka timatsiri oniankire tsipatsatachari
Ikoirika irante aparoni pankotsi timatsi kamantiriri kempetachari kashiri
Ariorika okametsate ikantabetiri ontimatiye iriñaanetakotero ikantabetakeri iraretyari
Ora kenketsatantsi antyarotsari onijaata kempetarori
Meka kashiri ayotabaje ñakarontsi monkaratabakachari, abisakotabakachari aisati koiteachari aretantyarori ñakarontsi
Tee iro okantakote okarati añaanayetri oka añaanatabakari irointi aisati oka
Antaantsitakotya ariorika otsipataakea jibatsatirori aisati tsonkatsatirori antaantsipee
Pibetsikakotero kametsa kankipanarokika pikenkishiriari pisankenateri
Meka abirori pisankenataje pashiniki paperiki
Irootake antakantayetirori ñaanentsi
Ts ame akenkitsajeite amenakoyetantiarori asankenayetakeri
Ara shabiniji oñatsajeitaka bory tsinane jeroka otsapayetakeri Kaori irori
Ora aabintantatsiri ameniri posainchari
Kisaishiro tsinane ojati nijaaki
Orapee poyatsatachari ashityaroneripee timatsi kantakoyetirori apite bajirontsi-pee: ashitakantyarone okarati timatsiripee ashityaroneripee shiakabentantsi
Akamanteri itsapayetari aisati ipotsoyetari ashaninka
Yora ñaanatatsiri ibetsiki sampitaantsipee ariorika ikoye kamantakotantsi okantakota abisayetatsiri kaari ioti
¿Jaoka okarati maroni saboro yabetakari inkaranki?
Atinairo ako aririka akobe añabaite
Oka omonkaratakantiri kamantakotirori kamantantsi
Okantakoyetero ashiyetantyarori ora obaritsa timajeitatsi: jibatsatirori, niankitsatirori, bekaratsatirori, jero tikakotsatirori
Nonkantakotero aparopeeni shiarone
Meka pamene ikantakerori pashini jananeki
Koshanti yobamaake aparo kitairiki
Aririka añaanatakotero ontimatiye okantakotero jaoka abisakeri, jaoka onayeti jero oberari
Ikantiri Eni yora Emoki: Timatsi nashi 3 intsipa
Aririka pantabete s hitashintsi, ontimatye pikanteri j anenekipe eiro yanonkirietimpiro
Timatsi antayeteri pantayeteri abirokapaye pintsipatyari pitsipamintsari ejati pitsipamintsaro onkantya pampitakotabakajeitya kametsaperoini
Obaritsa tsipatakoripee
Joa kempetaka ikimoshireti
¿Janikatya ñanaterone ñanarentsi asankenateri?
Pikenkitsajeite pinkarateri obametimpiri
Ari omatya opeempa bajirontsi teerika kantabetachari
Ora jananekipee nabitsanotabakaajeita
Ora kenketsatantsijaniki bajirontsi (KB) timatsiri ora oniankire aparoni bajirontsi teerika aparoni poyatsatachari
Ipotsoyetari aisati itsapayetari shirampari
Tee iñaatsatyaji, jampakea tee ontimatie inchaina
Oka shiakabentantsiki okamantakotiro, iro kantaincha akoyi irante paitarikapee
Obametakeri ñaanatatsiri Shabeta
Antaantsipee pashiniro okantakotiri tsipatarori tsonkatsatirori iranta
¿Piñanatero sampitantsi paita okoakotakempiri poimisokiero?
Yaabake aparoni mapikiayetantsi Joa
Ora konijarentsi kenkeshireantsiki otimatiye okantakoperotya ñantsiki, ñantsi ioyetiri aisati ñantsi orijanitsa
Piñanate, pisankenate ñantsipe aisati ñanarentsipe
¿Paita yobetsikantarori?
Maroni ashaninka aitake ikantari yamitakotabakajeita yantabeterika
Namanantake aparo kitsaarentsi
¿Paita antayetiri tsinanepe?
Yora ashaninka otimi apite berantsi, antakeri chapiniji
Apatiro otimatie antantyaro ñaantsi otimantyari orijanikite ñaantsi okarati akanteri okonijate kameetsa sankenarentsi tee okantakotero
Pikemeri obametairi iñanatero ikantiri charine impoiji piñabentakojeitero
Ariorika amashitya maaroni ariorika intempa osankenatya
Sankenari antyarokiri irootake isankenayetantyari antyaroki otsantsare aisati onashiyeta ashi orijanikiri sankenari
Oka antaantsipee tee onkoyeroji ora tsipatarori kantakotirori
Pisankenatero ñanarentsi pikenkeshiriakari, eiro pipiakotaro pisankenatakeri peperiki pabisanakeri
Añaantyaro akenkitsatero
Pisampiteri piri, picharine, yoinijayempiro jaoka ikantiro ibetsikiro iyotiri, irorika piniro, pisaro oinijayempiro jaoka okantiro obetsikiro oyotiri
Meka ipokapake itomi Akiro ikanti narokea anterone
Iro kantaincha, ara birakochaki, tee omasanote oka monkararontsi
Ora inchatomashi timatsi maaroni okarati akoajeiyetiri areetantyari irooperoritatsiri añaamentontsi kameetsariki
Eiro añaanatakotirotsi aka ora poyaatsa-tacharipee ñaanetakoterone ashaninkaki, tempa oka omonkaratakaantiri antataro tsonkatsatiroripee ñaanetakoterone
Ora otsapakire ashi okireatsatantsi ipeayetiro poyatsatachari okireantsiki ari iñaanayetero shintsitsariki ñaantsi
Pemenero oka monkaraparo
Amonkaratero ayoyetakeri impoiji ankamantayeteri shitobayetaintsiri
Yoamakeri Shabaashi kemari
Naro, jee nokoi niote
¿Paita antayeteri irioyetantajearori jananekipe?
¿Jaoka okarati inchaki keaintsiri ibanko Tsiroti?
Opotsotaro ebankaro orijaniki shonkarojaniki aparopeki oboro
¿Jaoka omonkarati maroni otsantsarepe?
Yompiri aisati Chochoki yamenabakaajeita
Oka karatiroripee oshonkaro ora obaritsa ashi bajirontsi, ikanteeti otimi aparo jibatsatirori aisati ashi aparo tsonkatsatirori
Itsonkakerorika obakera itsapatakoyeteri ikoiri iriori kempetachari itsapatakotiri itaki jetari, inaki konoya aisati etini
Piñaabetantyaro kametsa añane
Impoiji nompajeri isabirite
¿Pinampiki irosati otijayetiro tsompirontsi?
¿Janika okaminairi isha?
¡Pimajerejeite, nokoakojeitimpiro!
Meeka timajeitake impokirotsa, peeraniri tee ontimeni
Onimatie ayotero ora nijantirori ashi bajirontsi ashaninkaki te oshiaroki iriñaaneki birakocha ara bajirontsiki
Ejati ari ampitakotakemi asaeki kametsaperoini pintsipatyari pashinipaye atiripaye saikimotimiri pibankoki, yotantsipankoki ejati anampiki
Ora kantabetacharipee irojeitake ñaantsipe kempetarori oka timaintsiripee
Yantayetantaro ariorika otsonkasanota-paakea aparo sankenarentsi
Ora tsitok tee irantetantyaro otsonkapaakari osankenaitokipee, ara onijantakotari, manakonentachari sankenarentsipetapee, iitontsipee, akakoyetirori ashi sanipashipee, jero otsipapee
Amenero oka monkaraparoki
Omatitaro otimi opeero oshintsineja nijaa, pasonki ora inkani, aisati nokempeta oshekianake ora nijaa, enipee ishiakoyetantari pitotsiki
Apatiro nokitsaatakaro noitsaare peesatoro eirokea nokipatsitanta
Pisankenatero piyotabakeri ñanarentsiki "Piyojeitena, nopajita Mika" impoiji "isha Jopiki, ontyaabairento"
Meka tsame amenakoyetero okantari opotsoyetantari abetsikayetiri
¿Paita onashiyetantari pankotsipe añayetakeri?
¿Aisati oshiyaro abetsikayetiri arori ashaninkatira? ¿Paitakea?
Ainijantantyarori antakeri
Piñanatakotero ikantiri yotaneri pikematsatantyarori kenkitsatakotachaneri
Aparotatsiri kantakayetantsi anta sankenrentsiki irointi konijarentsi
Añerorika tsinane opotsotaro oka irointi okamante obakera osokijanake opankoita aisati tekatsi oneabintsare
Pamenajeitero shiyakantsi opoña pikenkitsatakotero
Iñakeririka itsitipankake obakera irijate irashiyetero koityachari anterika pankotsi kemperi kompiroshi, inchakipanki, pashirokitsa, saborope eiro ikiantarotsi periki aisati otimantyari osheki osarentsi
Piñabentakotero kenkitsarentsi ikenkitsatakemiri pishaninka
Pishiyakantakotero abisatsineri pikenkitsatakojeiteri
Pironi jeri iraniri Parari ipimantajeitake kompiroshi aisati kapashi
Oka omonkaratakantiri omatiro oshinetiri yora ñaanatatsiri okenkeshiretakari ikantabeeta, ikenkeshireayetari, aisati ikanta ibatsaki jero aisati ikoashireayetiri imatantyarori yantero kamantakorentsi
¿Paitakea pipiantajari?
Otimasanota anashiyetyaro bantetsitsa tsantsari ara isankenayetiri apite bantetsitsa
Ipayetiri jibatatsiriki atiri aisati ora kamantakoterine
Pisankenate jaoka okantakerori tsinane
Pijate pimonkarataitero yotantsipanko tsompoina impoini pinkante jaoka okarati omonkarata paniyetakeri maroni onampinaki
Eiro, Barentiin, inchaki tee ojitea, Barentiin
Onkantyani osankenatya antyarokiri sankenari, ontimatiye, akenkeshireakotero oka oijateroneri
Ashaninkape atimakoti osheki ayoyetiri yobametakeri acharinepe asabikantyari kametsa
Aparoni ñaanatakorentsi orijanitsa ora kenkeshireantsi, irootake añaanatakotiri akoiri anijaanteri
Te añasanoyetajeri poshinirintsipe, shimape aisati te añasanoyetajero ashiyeterori antayeteri abararo kemperi tapetsa abetsikantyari kantiri
Abetsikero aisati asankenatakotero aakeri
Meka abiro poimisokiero jaoka omonkarati maroni otsantsare
¿Paita osankenatantakari ñanarentsi?
¿Jaoka okarati patakakotachari?
¿Paita yairi Irebi ijaterika antamishiki?
Ora poyatsatachari ashityaroneri ashaninkaki timatsi okantayeta aparopeeniki atiri aisati ñakaarontsitakotirori, aijenka yora mabatatsiri atiri aparotakotiro kantakotiriri shiramparitatsiri iro otsipa ashi tsinanetatsiri
Obetsikayetiri tsinane aisati shirampari
Ontimatye apinatero opotsotantanakiari
Ari omatya ikantakoyetiri oshiaro bajirontsi, kantabetachari, tsipatsatachari, poyatsatachari jero otsipapee
Piñanatajero ñanarentsi impoiji pakero sampitantsipe
Meka abiro pamene jaoka pikejeterori abinti
Noñaaneki timatsi apite ñaantsi kaaritatsiri antaantsi
Eirorika otimitsi tsapakirentsipee, ari omatakea okantashitya okantakotiri ora kenketsatantsipee aisati sankenarentsi, ara iñaanetiriki birakocha
Pikimoshirejeitanake abirorijei obashinonkaikari, tempa pashi pinkatsarimento irashi Tasorentsi
Irointi ñaantsi aakotirori poimatsatantsipee shonkariri atiri
¿Jaoka okarati abisapake yakeri kompiroshi Eni itsipatari irirenti Kamoshi?
Ora poyatsatachari omata opea bajirontsipee.ikanteeti, ampinaaro ora bajirontsipee
¿Paitatya yantajeitiri jananekipe?
Jatake kityonkaboro opashibentanaka
Timayetatsi aisati obayetari tsinane oitoinapeki
Notsipayetari nosaiki nobankoki
Piñanajeitero ñanarentsi piyotantyari paita oñabentakotiri
Ariorika oshebayetya oka, ontimatiye otsapatakotero aparoni tinik
Opotsoyetari aisati otsapayetari tsinane
Ariorika aparo antaantsi ashaninkaki okoitya apite tsipatarori, oka oijatiro oameetsatiro kantakantirori
Piñanatero kenkitsarentsika
Ari ikejetakerori yobetsikake ibanko iri Kaneria
Pamenero ñantsipe pishonkakotakeri aisatirika oshiyaro noshonkakotakeri, teerika oshiyaroji pobetsikakotajero kametsa pantakeri
Abankopeki aitake ayoyetakerori maroni ayotanepe aisati yotantsipe akebeantyari kametsa saikakayene kametsa abankoki aisati anampiki
Yantayetantaro otsonkantapaari aparoni kenketsatantsi irootake kantakotirori intanainchari sankenarentsi otimantanakeari oyenkeshireamento kameetsa
Okantakota timitachari antakantirori, ora kenketsatantsi ari omatya ontsiparempa anta
¿Paita yantajeitiri aparope?
Iriorijei ikobintsaataka maba piratsi
Okempeabakayeta kenketsatantsiki koasanotari okoakantiri oabitsatachari kempebakachari tsipatsatachari iotakoyetiro anta kenketsatantsiki
Eirorika apinkatsatiro ari operikitanake maroni, ompatsaitya shintsini abanko
¿Okoaperota ayoyetajero ibetsikaitiri anampiki? ¿Paitakea?
Ora sankenarentsi otimiro otsipape okantakoyetantari
Ora sankenarentsi obantanajeari otsipaki osankenata
Abisapiniti, ora kenketsataansi sampita-kotaantsi kantakotirori maaroni otimi obetsikaakotirori kempetarori kenketsa-taantsi kantakoyetachari, iro kantaincha, añaaneterorika, ari ompoimatsate otsipa; asankenatarorika, ontimatie ashitakotero ora otsapakire sampirentsi
Iniro Akemi opimanti amatserentsi obankoki
Yora ashaninkapee ioti apite nashitakaayetarori shiramparitatsiri jero tsinanetatsiri
Aririka abetsike amatsairentsi eiro pobayetaritsi shima timatsiri iraji eiro okisotsatitsi pamatsaire
Aparo pashiyetachari ñaanentsi irointi oni pashiniyetatsiri ñaanentsi, iñaanayetiri otsipapeeki kipatsi osabikayetinta nampitsi
Tsame añanatakotero aisati akenkishiriempa abisayetantari pomerentsitantsi anampiki
¿Paita abisatsineri aakerorika omerepanki pankotsi ishitobachetapakerika kashiri?
Ipajeitapaakeri ñaatsarontsipee jananekipee
Yantayetantaro ariorika okantashityaro aparoni antaantsiki tempa apiitaja aisati osankenataja
Osaitekera nobetsikajeite pitotsi
Ayakotya aririka akobe añabaite, eiro anashibaitatsi
Ayotabaje aisati apitabakotachari, aisati jaoka okantari mabakiro
Ariorika añaanatakotero akenkeshireajei-taripee akamantakotiro pashiniyetatsiri kantayetachaneripee: añaanatakotiro (kantakoyetachari aisati kaari kantakoyetacha), sampitakorentsipee, añaanatakotiro aparo koashireantsi akantakantiropee, otsipapee
Yanteetantaro ashi ashitakotantyaro kenkeshireantsi, impoiji oijatiro kenkeshireantsi intanakarori
Joa jeri Peetero irijatamane Ikitoki
Tsame akenkishiriempa paita asampiyeteri
Yatisankake, ariyaata ayeri kamaantsi
Iriirika yora atiri apitetatsiri aisati mabatatsiri atiri, ora antaantsi ojati apitetatsiriki atiri oshekiakotiroriki
Ora poyatsatachari sampitakorentsipee okantakotiri añaayetatsiri kaari iotakoyeti.ora akaantsiki ari ayerori oyotakoteri ikantayeta irashi añaatsiri
Ashiakotyari yantayetiri akenkitsatakoteri
Perani katsini, ayojeitake abetsikantaro ampeji ora mampetsa atijanteari kempe kitsarentsi, tsarato aisati tsompirontsi
Iyotakotiro pankotsi
¿Paitakia ajokantayetakarori akashiyabakajeita?
Pikenkitsatakotero pishiyakantakotakeri ikemantyamiri pitsipamintsare aisati obametimpiri
¿Jaoka okarati maroni hora yanitakeri?
¿Paita yantayetiri aparopeni pishaninka saikatsiri pibankoki kametsatakairori pantayetiri?
Anta shiakabentantsiki añaajeitiro, ora antaatsi abisatsiri potsotainchari iro ora tsipatarori kantakotirori otsapataka
Timatsi apotsoyetari akonobayetiro inchashi, ibenki shintsitakayeri aisati eiro ikemenkatantetsi obayeri arika ajate abayeritya
¿Paita kari iyotantajaro antajero kantiri tsinane?
Yora antakerori tee inkonijate teerika ikonijataji ara tsipatarori antirori
Otime osheki antayeteri anta kenketsatantsiki
Ipesakero payanti Tontori
Birakochaki, okantani otimi shintsitsarentsi osankenatantari aisati otimati oshintsitsati añaanaterorika
¿Jaoka okanta otsonka kenkitsarentsi?
¿Paitatya oinijayeri ñanarentsika?
Nashitakantirori nijantiroripee iroojeitake okapee
Charine, abetsikantyari pankotsi otimatye ayobentero, eiro aashiyetaro inchapanki otimatye ayero iberajearika niyanki kashiri
Kempetaka amatiri, iro kantaincha osheki opomerentsita ariorika ora kenketsatantsi aririka otime aparoni ñaantsi, kimotsantsari kempetarori iñaane timitacharipee, ashiakantero ashaninka
¿Paita ikanteetiri kenketsatantsi?
¿Irosati otijayeti anampipeki? ¿Janika tijayetatsiri?
Oka kempetarori kamantakorentsi yanteetantaro ñaanentsiki añaabeetiri, otsipataro pashiniyetatsiri karayetirori, kemperi ora atiritakotirori irashi birantsi pee aisati kantakoyetirori ishiakaabentiro
Irotake otijini tsinanepe ikitsajeitari ashaninka
Ontimerika antirori ashi apitetatsiri aisati mabatatsiri atiri, ora antaantsi ojati apitetatsiriki atiri oshekiakotiroriki
Ariorika otime kenketsatantsi aparoni antirori aisati aparoni antakantirori irootake ikanteetiri kenketsatantsi orijanitsari
Iro kantimaitacha osheki okoasanota oshintsitsate ñaantsipee
Onijaantiro ora pokatsineri irootake kantakaantirori opoñaantari okantakota asankenatakeri otsipaniki
Okameetsatake amitakoyetero oka antayeteri abetsikantyari intempari ashi koajikani aisati otsipasatopee ishitooriayeteri
Piñanatajero kenkitsarentsi impoiji pakero sampitantsipe
¿Ari amatakero antayete pashinipe añayetajiri meka? ¿Jaoka opajiyetari?
Tsame añanajeite
¿Osaitekera pijatamane Kashiriariki?
Pisankenate pashini akantakoterori potsorentsi ajakantyari kitsarentsi
Ontimatye pisankenatakoteri maroni pisampiyetakeri
¿Paita ipimantakeri osheki? ¿Paita ipimantakeri kapicheni?
Oñaanatakotiro ora okantayeta kaari okoakantayeti ashi apiteketi kenkeshireantsi kempetabakaachari
Ora bajirontsi ashityaroneri itsipatayetiro oka tsonkatsatiroripee
Maroni potsorentsipe timatsi ikantakoyetiro atiripe onkametsatantyari yantayetiri kempe: Pochotaroki: ikantakoyetiro ipotsotantyarori kitsarentsi
Ironishiki opimantake 9 amatserentsi, maritishiki opimantabetaka kempeni ironishiki iro kantacha abisakero opimantake 3 amatserentsi
Isainkinta Sharakasati ipimantake iriori kejeni
¿Irosati meka shirampari jero tsinane yotitashiyetaro yobetsikayetiri aisati obetsikayeteri? ¿Paitya?
Okonoiro irotsa kiteriri, kityonkari jero kenashiri okamantantiari beshiriantsi
Oka kantayetachari, kamantatsiyetatsiri ari ojatati ashitempa apite tinik
¿Janika ñabentakotainchari kenkitsarentsiki?¿Paita abisaintsiri kenkitsarentsiki?
Ora karatiroripee (jibatsatiroripee, tsonkatsatiroripee, tikaakotsatiroripee) otimi oñakaarontsite orijani
Timatsi aparo apatorentsi ashi bajirontsipee otimi okantayeta ashitakantaro okarati okantiri
Okantakotiri ñaantsi ariorika añaanatero maaroni otimantyari okantakoteri kameetsa sankenatachariki
Tsame asankenatakoyetero akoayetakeri sampitantsipeki
Pinarero katiyapentsakiro
¿Paita abisayetatsiri anampiki eirorika ayotaji abetsikayetaje maroni ibetsikayetiri acharine perani?
Ari yora shirampari yamenakero oitiki iñaatakarori oshiabetakari atiri iiti
Pamenero shiyakantsi impoiji pisankenatakotero
Irompa opankibetyarorika tsinane eiro okametsatanake akebeanakerika ampeji añiro irori osheki antabeti obankoki
Pintsapayete abinti katiyapentsakiro
Maaroni intempari ashi iyotanentsipee abishi aparoni antabeerentsiki ashi kenkeshireantsi aisati kenkeshireakorentsi
Oka obanarontsi iroperotake ashintsitanteari oshiaro papa aisati koricha, opajeite shintsimentotsi
Ikibantakeri, ari itsipatanakari
Timatsi otsipasatopee pashinitakantsi ashi omonkaratakantiri ashi ñaanatakorentsi
Oshitooriatiro ora betsikakotirori ashi ñaantsi oijatantanakearori kameetsa ashi ñaantsijaniki
Antakantiro aisati akantakotantyarori ashi betsatantsi, jatantsi aisati añakameetsatiri
Ora antatayetyarori irootake okatayeta aisati oñaanatsatari ñaantsipee
Akemeri atsipamintsare ikenkitsatero kenkitsarentsi
Yantayetantaro ashi kamantakotirori ora kenkeshireantsi amatantyarori akamantantyarori kametsa oka ñaanentsipee monkarayetachari
Aritake okantari okametsati ampotsoyetempa aboroki arika ajate ankibante pashiniki nampitsi aisati arika ajate kimoshiretantsiki
¿Jaoka okantari yantayetiri ashaninka? Pamenero jaoka okantari kempeni
Ikantetiro yobetsiketiro pankotsi
¿Jaoka okarati amatserentsi opimantakeri maritishiki oniro Akemi?
Jeroka ipatakakoyetiro ikeantari jananeki yotantsipankoki: Imatakero
Tsame amenakoyetero akamantayeteri maroni itsapayetari aisati ipotsoyetari ashaninka iboroki
¿Jaoka okantakerori Akemi oimisokiantakerori?
Tekera pikenkitsajeitanake pikenkishiriajeitya paita pikenkitsajeiteri
Pisankenate: ¿Paita okoakotakempiri sampitantsi?
Ora tsipatarori antaantsi kantakotirori jero kaari kantakotirori yantayetantaro iroosati tsonkatsatiroripee
Ironishiki itsonkakero 4 apatsantsaro, maritishiki 3, mierikorishiki 2, ¿jaoka okarati kapashi keaintsiri maroni?
Yamitakotiri iriri ibararoki Yompiri
Ora omonkaratakaanteri intanakeari yanteri ayeroneri ñaantsi
Ara añaanateri inchikioji jero amenaperotiro, tsipasankenaripe shipetari ari opeanajea kameetsasanori, iro kantaincha ara añaanatero ashintsitero, tsipasankenari shipetari eiro ashintsitsatiro
¿Paita antayeteri?
Opoñantarakari aisati onashiyetantari abetsikayetiri
Ora ñaanentsi ñaanatachari otimi okanta opashiniyeti oñaanatsata
Ari pikantakayeriri pashinipe shiyakantsi
Aparoni antaantsi abisatsiri otimantaro tsiparentsi anta antirori jero tsipatarori kantakotirori
¿Kametsatake yamitakotanti jenanekipe?¿Paitakea?
Okantakosanoyetiri, ora karatiroripee timatsi okantakotiri opashinitakairo okantakotiri oñaanata ora obaritsa (oniankire ashi ñaantsi)
Pikemisantajeiteri obametantatsiri iñanatero okantiri isha
Ora shiakabentantsiki intakarori añaajeitakero apiteketi kenketsatantsi irisati timatsiri antirori
Iroori aniiti okanta inichikio
Pikenkitsayete pinkarateri pitsipamintsare
Yora obametantatsiri pajitachari Tsiroti isampitakeri iroamere paita inebetarori obotsorepe
Obametinkaro okantakero Tairi jeri Shamoko ikantajeite aparopeni paita amitakoyetiriri aisati pomerentsitakayetiriri
Okonijati aririka oka kamantantsi akemero okantayeta, aririka añaanatantyaro ora ñaanatakorentsi okoakantiri, kameetsashireantsiki
Meka pishiyakantya impoiji pisankenate piyoyetakeri pibankoki
Iñaanetantetaro
Añabentero antayetiri ari amitakotake osheki, eiro atsaroitsi añabeterika, eiro apashibentatsi aririka añanateri pashiyetatsiri atiri areyetachari anampiki
¿Ititani ashaninka irantayeterika ibanko?
Ora jananeki aabake chochoki
Ora okoakantiri ashi omonkaratakantiri akemabakantari kaari oni kamantako-teri, irointi akemabakantyari akarajeiti akamantantyariri aisati abameetsatantya-rori kamantantsi timantaroriki
Yotantsipankoki abetsikayetapero aisati asankenatakoyetero maroni añayetaitiri obankoki isha jeri charine impoiji amenakoyetero choratatsirika tomirishiki antantayetyarori
Iroojeitake ora kenketsatantsi ñaanatirori kantashireantsi teerika antachaneri
Iroori apajirikananke osabirite, ojokakeneri iroori, tempa yora maranke ishianaka, opesakeri nianki imoti aisati obamaakeri
Inkajemakeri, ari ikantiri
Meka tsame akenkitsajeite
Joshee ibikakero ashitakorontsi tsompoina pankotsiki
Meka pisankenayete
Pamenajeitero shiyakantsi kenkitsarentsiki impoiji pakero sampitantsipe
¿Paita nampitsi okaakijitirori Ataraayaki?
Irointi aparoni anijaantakoteri añaanatakotantyarori maaroniki amatantyarori aabakero teerika ajokantyarori
Tee ontimeji apatiro añaanetantari
Nobanko oshiaro pashinipe pankotsi yantayetiri atiripe